# Szakdolgozat-project
Manapság az életünkben egyre nagyobb szerepet kapnak azok a technológiai
megoldások, amelyek könnyebbé és komfortosabbá teszik életünket. Gyakran
találkozunk már az okos otthonokban is új technológiákkal. A felokosított lámpákon túl
az otthoni eszközök motorizációja tovább fokozza a kényelmet, a léptetőmotorok
felhasználása ideális választás lehet erre a feladatra, hiszen precízen, halkan,
megbízhatóan működnek.
A félévben a feladatom egy WiFin keresztül vezérelhető sötétítő mozgató
rendszer megtervezése és megvalósítása volt okos otthonok számára. A probléma a
gyöngylánc kézi mozgatása, amely a motor segítségével helyettesíthető.
A dolgozat célja egy olyan műszaki megoldás megtervezése és megvalósítása,
amely mindenki számára egyszerűen kezelhető, kényelmes és energiatakarékos
megoldást nyújt. 
